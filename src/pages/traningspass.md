---
title: Hur går ett träningspass till?
description: Vad gör man på ett träningspass
date: 2024-04-19
published: true
---

Judo utövas i en träningslokal som kallas **dojo**. På judomattan, **tatami**, tränar alla barfota. I judo tränar båda både killar och tjejer tillsammans. Hos oss är grupperna uppdelade i olika åldersgrupper och i olika färdighetsnivåer som visas genom den färg på bältet som utövaren bär. När någon börjar med judo så bär den ett vitt bälte.

## När träningen börjar

När tränaren ropar **seiretsu** ställer utövarna upp på led i bältesordning. Varje judoträning börjar med att hela gruppen och tränaren gör en hälsning **rei**. Oftast görs den sittande på knä men kan ibland göras stående.

Träningen inleds med uppvärmning. För barngrupper blir det ofta någon lek med inslag av gymnastik såsom kullerbyttor, hjula och andra övningar för att öva kroppskontroll och smidighet. På varje träningspass övas judons fallteknik **ukemi waza**. Är övningen svår gör man så gott man kan och lär sig bemästra den allteftersom.

Under träningspasset så blandas olika moment av teknikträning både i stående och nere på mattan. Stående tränas olika kast och svepningar och nere på mattan på olika fasthållningar, vändningar eller kontrollgrepp. Flera av övningarna har inte bara teknikträning som enda syfte utan kan också ha karaktären av styrke-, snabbhets-, koordination- eller uthållighetsträning.

Ofta, i alla fall i grupper där deltagarna tränat en tid, så genomförs också kampmoment **randori** både i stående och på mattan.
Varje träning avslutas också med en **rei**.

## Särskilda träningsformer

Judo kan tränas på många olika sätt och med många olika syften. En form av judoträning är **kata**. Då utförs vissa tekniker på ett visst sätt i en viss ordning. Det finns fem olika traditionella kata i judo som också beskriver judons olika typer av tekniker och de principer som judosporten grundar sig på. En annan särskild träningsform är **tävlingsträning**. Där är träningen ofta inriktad mer på fysisk träning av styrka, snabbhet och uthållighet.
