---
title: Gradering
date: 2024-04-19
description: Här kan du se vad det kostar att träna i vår klubb
published: true
---
I judo har man olika färger på bältet. Ju mer man tränar och ju mer man kan desto högre bälte får man. När man börjar träna judo har man vitt bälte (6 Kyu). Därefter kan man gradera till bälte i följande ordning:

* Gult bälte 5 Kyu
* Orange bälte 4 Kyu
* Grönt bälte 3 Kyu
* Blått bälte 2 Kyu
* Brunt bälte 1 Kyu
* Svart bälte (1 Dan - 10 Dan)

I det svarta bältet finns det också olika grader (Dan). 1 Dan är den lägsta graden och 10 Dan den högsta.

Mellan varje helt bälte finns det också ett halvt bälte (t.ex. vit-gult, gult-orange, orange-grönt osv.). Barn och ungdomar kan gradera till helt eller halvt bälte medan vuxna graderar bara till helt bälte.

Gradering till och med brunt bälte kan man göra i sin egen klubb med sina egna tränare. Gradering till svart bälte gör man med examinatorer från Svenska Judoförbundet och tillsammans med elever från andra klubbar på en central plats. För att gradera till svart bälte måste man ha fyllt minst 16 år.

Vi på Österlen Budo följer graderingsbestämmelserna för bältesgradering från Svenska Judoförbundet. På Österlen Budo kan man gradera vid två tillfällen per år. Detta görs vid terminsavslutningarna i maj/juni och i december. Vid graderingen på klubben ska alla som vill gradera, i par av två, visa upp för tränarna att man behärskar de kast, kontrollgrepp och övningar som man förväntas kunna till det bälte man graderar till. Oftast går tränaren en eller två veckor innan graderingen igenom detta med eleven som en liten provgradering. Skulle tränaren tycka att det är för tidigt för en elev att gradera brukar detta diskuteras med eleven och föräldrarna/vårdnadshavarna i förväg.

### Några bra video-klipp inför gradering:

* [Vitt bälte med gul markering](https://www.youtube.com/watch?v=2DsVvDw7b8g&list=PLDb6lNXmB3P4sEhjX-PP_EGrqsLMpPKzM)

* [Gult bälte]
(https://www.youtube.com/watch?v=jeQ541ScLB4&list=PLDb6lNXmB3P5fif3ttjAi08I1rvGbFNz2)

* [Gult bälte med orange markering]
(https://www.youtube.com/watch?v=4BUUvqxi_Kk&list=PLDb6lNXmB3P7tbEsJ0lWy5ujLF48wzCeC)

* [Orange bälte]
(https://www.youtube.com/watch?v=c-A_nP7mKAc&list=PLDb6lNXmB3P7u-o4hy6GRIkUWZAJq03qn)

* [Orange bälte med grön markering](https://www.youtube.com/watch?v=nw1ZdRjrdRI&list=PLDb6lNXmB3P4676naLMKKu6Gy950rhtgA)

* [Grönt bälte](https://www.youtube.com/watch?v=gGPXvWL8VbE&list=PLDb6lNXmB3P7O5adCn_GWLJ82csOmVz_p)

* [Grönt bälte med blå markering](
https://www.youtube.com/watch?v=SnZciTAY9vc&list=PLDb6lNXmB3P6wmEwRNVqEKdnIEPC8JUS0)

* [Blått bälte](
https://www.youtube.com/watch?v=iUpSu5J-bgw&list=PLDb6lNXmB3P7ZotITLewbxsYRVvShu9i1)

* [Blått bälte med brun markering](
https://www.youtube.com/watch?v=4pQd_bEnlf0&list=PLDb6lNXmB3P4ippWMyC8O-1-79dFJNyG0)

### Några bra hemsidor:

* [Graderingsbestämmelserna](https://drive.google.com/drive/folders/0B-VmgzDTzgdRMWVnSkI1emdlY0k)- Svenska Judoförbundets riktlinjer där det står beskrivet vad man ska kunna till varje bälte
* [gradera.nu](https://gradera.nu)- det står beskrivet vad man ska kunna till varje bälte. Youtube länkar till de flesta kast och fasthållningar. En lista med de vanligaste ord som används inom judon.
* [Kyu-grad](https://sv.wikipedia.org/wiki/Kyugrad)- allmän information om Kyu-graden och var de kommer ifrån
