---
title: Gradering
description: Här kan du se vad det kostar att träna i vår klubb
date: 2024-04-19
published: true
---

I judo har man olika färger på bältet. Ju mer man tränar och ju mer man kan desto högre bälte får man.

När man börjar träna judo får man vitt bälte (6 Kyu). Därefter kan man gradera till bälte i följande ordning: (lägst Kyu-tal är högst gradering)

- Gult bälte 5 Kyu
- Orange bälte 4 Kyu
- Grönt bälte 3 Kyu
- Blått bälte 2 Kyu
- Brunt bälte 1 Kyu

Mellan varje helt bälte finns det också ett halvt bälte (t.ex. vit-gult, gult-orange, orange-grönt osv.). Barn och ungdomar kan gradera till helt eller halvt bälte medan vuxna graderar bara till helt bälte.

Efter brunt bälte (1 Kyu) kan man gå vidare och gradera till svart bälte. I det svarta bältet finns det också olika grader (Dan). Det finns 1 Dan till 10 Dan, där 1 Dan är det första och 10 Dan det allra högsta.

Gradering till och med brunt bälte kan man göra i sin egen klubb med sina egna tränare. Gradering till svart bälte gör man med examinatorer från Svenska Judoförbundet och tillsammans med elever från andra klubbar på en central plats. För att gradera till svart bälte måste man ha fyllt minst 16 år.

Vi på Österlen Budo följer graderingsbestämmelserna för bältesgradering från Svenska Jjudoförbundet. På Österlen Budo kan man gradera vid två tillfällen per år. Detta görs vid terminsavslutningarna i maj/juni och i december. Vid graderingen på klubben ska alla som vill gradera, i par av två, visa upp för tränarna att man behärskar de kast, kontrollgrepp och övningar som man förväntas kunna till det bälte man graderar till. Oftast går tränaren en eller två veckor innan graderingen igenom detta med eleven som en liten provgradering. Skulle tränaren tycka att det är för tidigt för en elev att gradera brukar detta diskuteras med eleven och föräldrarna/vårdnadshavarna i förväg.

### Några bra hemsidor med information:

- Graderingsbestämmelserna- Svenska Judoförbundets riktlinjer där det står beskrivet vad man ska kunna till varje bälte
- gradera.nu- det står beskrivet vad man ska kunna till varje bälte. Youtube länkar till de flesta kast och fasthållningar. En lista med de vanligaste ord som används inom judon.
- Kyu-grad- allmän information om Kyu-graden och var de kommer ifrån
