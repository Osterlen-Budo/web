---
title: Ordningsregler
description: Här kan du läsa om vilka regler vi har i klubben
date: 2024-04-19
published: true
---

## Utrustning

### Judodräkt

- Bär en traditionell judodräkt med ett bälte som visar din grad vid alla tränings- och tävlingstillfällen.
- tvätta judodräkten i 40° C efter varje träningstillfälle.

### Vattenflaska

- Ta med en egen vattenflaska så att du slipper springa från mattan under träningen.

## Ordningsregler

### Säkerhet och renlighet

- Håll fötter och händer rena.
- Håll dina naglar (både fingrar och tår) kortklippta så att du inte river någon annan.
- Hår som är i vägen, för långt, ska vara uppsatt med hårband utan metall i.
- Hår ska vara uppsatt ovanför dräktens krage (inte en låg hästsvans)
- Ha inte tuggummi, godis, frukt eller mat i munnen under träning.
- Bär aldrig några smycken (ringar, halsband, örhängen, etc).

### Trivsel

- Kom i tid till träningen.
- Behöver du tejpas, gör detta innan träningen.
- Visa respekt mot din instruktör/tränare, träningskompis och dig själv.
- Lämna aldrig mattan utan att säga till din tränare.
- Hjälp till att hålla dojon ren.

## Mat

### Före träning/tävling

Man bör äta ett större mål (frukost, lunch, middag) 2-4 timmar innan det är dags att prestera, för nära inpå går energi till att smälta maten istället för prestationen. Äter man för långt ifrån har energin hunnit börja försvinna ut ur kroppen innan det är dags att prestera. Det är bra att få i sig något litet (frukt, macka, drickyoghurt) 30-60 minuter innan det är dags att prestera, detta för att kunna hålla energin hög så länge som möjligt under träningen.

### Under träning/tävling

Dricka gäller under träning, vid tävling kan små mål också intas

### Efter träning/tävling

Inom 20-30 minuter efter att träningen är slut bör man äta ett mindre mål, exempelvis en frukt. Detta för att hindra att man fortsätter bryta ner kroppen även utan påfrestning. Inom 2 timmar måste man få i sig ett ordentligt mål (lunch, middag), vid tävling gäller det att få i ett riktigt mål så snart man kan efter tävlingspasset är slut.

## Sömn

När du sover kan kroppen i lugn och ro bygga upp dina muskler, syresätta kroppen och ta hand om alla slaggprodukterna. Sömnen behöver du för att ladda batterierna helt enkelt. Ju äldre man blir desto mindre växer man och behöver då inte lika mycket sömn längre men 8 timmar är rekommenderat. Dock ska man inte sova mindre än 6 timmar per natt.

Viktigt att tänka på med barn som går i skolan och växer är att när en person är stressad, känner prestationsångest eller lider av hormonstörningar sover man sällan tillräckligt. Bristen på
sömn avspeglar sig i träningsresultaten direkt och det är därför viktigt att hjälpa ens barn att undvika stress och prestationsångest. Tänk på att skolan ALLTID går först.
